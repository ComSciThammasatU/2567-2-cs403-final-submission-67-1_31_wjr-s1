งานวิจัยนี้นำเสนอการวิเคราะห์ความคิดเห็นของภาพยนตร์จากแพลตฟอร์มออนไลน์ถูกสร้างขึ้นมาเพื่อช่วยในการวิเคราะห์ความรู้สึกของความคิดเห็นที่มีต่อภาพยนตร์ ให้สามารถมองเห็นภาพรวมของความคิดเห็นที่มีต่อภาพยนตร์ได้ งานวิจัยนี้มุ่งเน้นในการพัฒนาระบบวิเคราะห์รู้สึก (Sentiment Analysis) โดยใช้ความคิดเห็นจาก YouTube และ X เพื่อเป็นข้อมูลในการศึกษา โดยสามารถแยกแยะความคิดเห็นออกเป็น ความคิดเก็นเชิงบวก และความคิดเห็นเชิงลบ ด้วยการประยุกต์ใช้เทคนิคการประมวลผลภาษาธรรมชาติ (Natural Language Processing) และเทคนิคการเรียนรู้ของเครื่อง (Machine Learning) ในการสร้างแบบจำลอง
ผลลัพธ์ที่ได้จากการวิเคราะห์ความรู้สึกของความคิดเห็นจากแพลตฟอร์มออนไลน์ที่ฝึกสอนด้วยการถดถอยโลจิสติกส์ เปรียบเทียบกับซัพพอร์ตแมชชีน พบว่าโมเดลที่ใช้เทคนิคการถดถอยโลจิสติกส์มีค่าความถูกต้องสูงกว่าโดยมีค่าความถูกต้องเท่ากับ 89.63 เปอร์เซ็นต์

คำสำคัญ: การวิเคราะห์ความรู้สึก, เทคนิคการประมวลผลภาษาธรรมชาติ, เทคนิคการเรียนรู้ของเครื่อง
